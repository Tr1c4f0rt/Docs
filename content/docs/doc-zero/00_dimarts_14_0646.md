---
titol: 'Dimarts 14, 06:48'
ant: /docs/doc-zero/
seg: /docs/doc-zero/01_dimarts_14_0722
---
Les seves pupil·les dilatades miren més enllà del sostre, duu les pestanyes pintades i s'ha fet la ratlla dels ulls. Sap que, així, la seva mirada entremaliada es torna especialment captivadora. Ara, però, aquesta mirada no hi és. És del tot absent. Te la boca entre-oberta i el seu cap es mou amb un lleuger va i ve. El seu cos queda completament amagat sota les amples i nues espatlles del tio que s'està follant.
Tomba el cap a la seva dreta per veure quina hora marca el despertador de la tauleta de nit: Són les 06:50. Rebufa silenciosament, agafa el cul musculós del noi amb les dues mans i l'empeny cap a ella, tot imposant-li un nou ritme. Un cop el capta, i l'executa per si sol, ella l'embolcalla fort amb les cames i li xiuxiueja a cau d'orella:

— Corre't ja...

Li agafa la cara i el coll amb les seves petites mans, li passa la mà pel coll i l’agafa pels cabells. Els l’hi estira. Incorpora el cap i li xucla el coll. Ell deixa anar un murmuri de plaer i canvia el ritme dràsticament. Ara va més a poc a poc però es mou d'una manera molt punyent. Molt més sensual. Ho fa amb una força continguda que l'està posant molt i molt calenta. Amb cada embat del noi, ella emet un petit so. El primer ha estat per accident: La pressió física que exerceix sobre ella, sumat al fet que tenia la boca oberta li han fet escapar un petit «ah». Veure que aquest so    embogeix el manso la fa sentir molt desitjada i això encara la posa més calenta. S'hi recrea. S'acalora per moments, s'està posant molt catxonda, li clava els dits a l'esquena, tanca els ulls, «vas bé, vas bé, vas bé.» diu mentre s'estremeix amb els ulls tancats. En aquest moment, les envestides del noi es tornen més curtes i molt més ràpides. Ella creu notar els espasmes de la polla dins seu. El ritme del noi descendeix de 100 a 0 en un vist i no vist. Ella obre els ulls i mira els sostre.
Per uns instants, el noi es queda panteixant al seu damunt, planta el seu front al damunt del d’ella. La mira, ella somriu, recuperen l'alè.  El nano mira de fer-li un petó apassionat però la noia l’escurça immediatament i li clava una plantofada al cul. L'empeny perquè s'aparti i ell es deixa caure a un costat. El noi satisfet i somrient busca la seva mirada. No la troba, ja està dreta i els seus peus descalços travessen l'habitació, bo i esquivant la roba, que amb tant d'ímpetu, s'han tret fa una estona. Obre la porta d'un armari i en treu una tovallola. Ell l'observa encara ben calent.

—No en tens una per a mi?

—He d'anar a treballar...— Contesta ella mentre busca roba per vestir-se.

El noi s'incorpora sense treure-li els ulls de sobre. La desitja. Passeja la seva mirada des dels turmells fins al cul, on s'entreté a mirar-se l'impressionant tatuatge d'una diablessa que duu a la part superior de la cuixa i tota la natja esquerra i que se li enfila fins una mica més amunt de la cintura. S'està tornant a posar a to.

—En res tornaré a estar empalmat...

—Vesteix-te, és tard— Diu ella, nua, mentre aguanta contra el pit la tovallola i la roba que es posarà després de dutxar-se.

Mentre es dirigeix a la porta de l'habitació, aparta, amb un copet de peu, una de les bambes del noi que hi ha al mig del pas.

—Rosa...—Diu ell.

Ella es gira.

—Això ho hem de repetir eh... — Fa ell creient-se, d'alguna manera, convincent.

La Rosa li aixeca la cella i, sense dir res més, abandona l'habitació.