---
titol: 'Dimarts 14, 07:22'
ant: /docs/doc-zero/00_dimarts_14_0646
seg: /docs/doc-zero/
---
El noi, ja vestit de carrer, regira els armaris de la cuina. Atreta per la fresa, una noia vestida amb una camisa de dormir, estampada amb personatges d'una famosa sèrie d'animació, entra a la cuina per veure què hi està passant.

—Teniu cafè?— Li pregunta ell.

—Hola?— S'ofèn ella.

El noi se n'adona en aquest instant que ni tan sols s'ha presentat.

—Sóc el Miki com te dius tu?

—Jo sóc la Mia...

Es fan dos petons.

—Teniu cafè?—Insisteix en Miki un cop fetes les presentacions.

Ella somriu divertida amb els ulls oberts i les celles ben amunt.

—Miki, carinyo... què hi fas a la cuina de casa meva?

—Ah! Sóc... col·lega de la Rosa...

—Rotllet? o us coneixeu d'alguna cosa...

—Rotllet...—Diu ell rialler.

«Pi-pip» sona l'escalfador d'aigua. En Miki omple una tassa  amb aigua fumejant.

—És la meva tassa!—Protesta la Mia.

—A més de guapa i simpàtica, tens bon gust...

Ella riu, l'aparta a un costat, obre la porta d'un armari, en treu una caixa de llauna i la hi dóna a en Miki. El noi es prepara el cafè. En fa un glop, però fa una ganyota. S'ha cremat els llavis.

—I no has d'anar a currar tu?—Pregunta en Miki a la Mia.

—No, jo sóc estudiant.

—Tens classe doncs?

—No, els dimarts no— Fa ella riallera.

—I perquè et lleves tant d'hora?

—Et penses que es fa sol això?—Fa ella, arrepenjant tot el  pes sobre un dels seus malucs, mentre s'assenyala el cos del coll als peus amb els índexs de les dues mans.

Ell riu.

—No ho sé, no ho sé... però sembla que està tot molt ben... Deus caure molt malament a les altres ties del gimnàs...

Ara és ella que riu mentre es refà la cua que li subjecta els cabells.

—Fes-me un cafè va...—Li diu ella.

El noi hi accedeix. En aquests moments la Rosa treu el cap per la porta de la cuina.

—Marxooo...

—Però deixa-li acabar-se el cafè!—Protesta la Mia.

—Pots quedar-te si vols...— Diu la Rosa ja passadís enllà.

—No, no... Espera'm!— Diu en Miki esberat.

La Rosa ja no hi és, se sent la porta del pis com s'obre. 

—Adéu Mia, guapa.—Fa en Miki alhora que li fa un petó a la galta.—Té, el meu cafè.

—Adéu Miki— Somriu ella

Se sent la porta del pis com es tanca. La Rosa se n'ha anat. El noi surt esperitat per atrapar-la. La Mia sacseja el cap divertida i es mira la tassa de cafè que té entre les mans. En fa un glopet però l’escup a la taça mentre fa una ganyota, crema!
